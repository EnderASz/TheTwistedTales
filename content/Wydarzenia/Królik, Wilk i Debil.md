>[!tip] Poprzednio
>- [[Królik i Debil]]
>- [[Podróż do Vaskalii]]

Dwójka towarzyszy (tj. [[Alvira z Wieczornych Gwiazd|Alvira]] wraz z [[Kian'Verion|Kianem]]) przez pewien czas stawiała napastnikom wspólny opór, jednak w pewnym momencie [[Kian'Verion|Kian]] zniknął nagle bez śladu, pozostawiając [[Alvira z Wieczornych Gwiazd|Alvirę]] na pastwę losu. Ta, zszokowana nagłym obrotem spraw, z trudem dała radę powstrzymać bandytów i wydostała się z piwnicy. 

Niedługi czas po tym zdarzeniu [[Alvira z Wieczornych Gwiazd|Alvira]] postanowiła zebrać drużynę i wyruszyć na ratunek [[Aldakor Esku|Aldakorowi]] i [[Tokk]]. Zawitała na arenie w pobliskim mieście portowym [[Akkestem]] w nadziei na odnalezienie wystarczająco silnych kandydatów, których sprawdzała poprzez własnoręczną walkę z nimi, jednak żaden z wioskowych bandziorów nie był warty nawet chwili uwagi. Po pewnym czasie na arenie zjawiła się para obiecujących osobników, którzy od razu zwrócili na siebie uwagę. [[Myhones Ray Aktonn|Myhones]] zaczął zbierać zakłady, samemu stawiając solidną sumę na zwycięstwo [[Ichada|Ichady]], która wskoczyła przed [[Alvira z Wieczornych Gwiazd|Alvirę]] gotowa do walki. 

[[Alvira z Wieczornych Gwiazd|Wilczyca]], podekscytowana perspektywą godnych pretendentów, przyjęła wyzwanie i rozpoczął się pojedynek. [[Alvira z Wieczornych Gwiazd|Alvira]] i [[Ichada]] walczyły zaciekle, pokazując kunszt swoich bitewnych umiejętności, jednak [[Ichada|króliczyca]] otrzymywała wsparcie [[Myhones Ray Aktonn|Myhonesa]] dyskretnie zasklepiającego jej rany, przez co przezwyciężyła przeciwniczkę. Po walce trójka przeniosła się do karczmy, gdzie ustalili warunki umowy. Wszelkie łupy zdobyte podczas podróży miały zostać równo rozłożone pomiędzy uczestników, z obietnicą nieznanego potężnego skarbu na końcu podróży. Po dojściu do porozumienia, [[Alvira z Wieczornych Gwiazd|Alvira]], [[Ichada]] i [[Myhones Ray Aktonn|Myhones]] wyruszyli do pobliskiej karczmy, gdzie [[Myhones Ray Aktonn|kapłan]] był w stanie zdobyć informacje o niedawnej aktywności [[Krwiopijcy|Krwiopijców]] w pobliskiej okolicy. 

Drużyna natrafiła podczas swej podróży na powóz stojący obok martwego konia, za który zakradła się podsłuchując rozmowy [[Krwiopijcy|Krwiopijców]] siedzących po drugiej stronie w towarzystwie demonicznego psa. Podczas układania planu ataku, [[Ichada]] niespodziewanie kopnęła wóz, powalając jednego z bandytów oraz rozpoczynając chaotyczną potyczkę, po której udało się związać dwóch jeńców.  

Podczas przeglądania zawartości wozu, [[Myhones Ray Aktonn|Myhones]] odnalazł skrzynię wypełnioną dużą ilością złota. Kapłan próbował ukryć ten fakt, jednak [[Ichada]] wywęszyła farsę i skonfrontowała [[Myhones Ray Aktonn|thieflinga]]. W sytuacji stresowej [[Myhones Ray Aktonn|Myhones]] zagroził towarzyszce wyjmując pilota od jej obroży, jednak ta szybkim ruchem wykopała go z jego rąk, przez co pilot poleciał dziesiątki metrów w górę. Cała trójka rzuciła się w jego stronę, jednak [[Myhones Ray Aktonn|Myhones]] zareagował najszybciej, łapiąc pilota jako pierwszy i lądując efektownie z przewrotem, przejmując kontrolę nad sytuacją. Po intensywnej sytuacji [[Alvira z Wieczornych Gwiazd|Alvira]] wyruszyła w kierunku jeńców w celu sprawdzenia ich stanu, jednak przy okazji zamieniła z [[Myhones Ray Aktonn|Myhonesem]] parę słów, podając w wątpliwość jego ideologię, co jeszcze bardziej rozjuszyło [[Myhones Ray Aktonn|kapłana]]. Jeden z więźniów, [[Jesse]], który spędził całą wcześniejszą walkę nieprzytomny w wyniku oberwania powozem, okazał się wyjątkowo rozmowny, wykazując specyficzne zainteresowanie [[Alvira z Wieczornych Gwiazd|wilczycą]]. Drugi jeniec, czarodziej mogący posiadać wartościowe informacje, pozostawał nieprzytomny, więc drużyna udała się na spoczynek. 

Poranek okazał się jednak równie intensywny jak dzień poprzedni, gdyż [[Ichada]] zwędziła śpiącemu [[Myhones Ray Aktonn|Myhonesowi]] pilota w nadziei na uzyskanie wolności. Ten jednak przewidział to, zmieniając działanie pilota i ogłuszając [[Ichada|Ichadę]] zaklęciem. Gdy [[Ichada|króliczyca]] przebudziła się a [[Myhones Ray Aktonn|kapłan]] do niej podszedł, złapała go za róg oraz wystrzeliła delikwenta daleko w tył kopnięciem, odrywając róg, który został w jej ręce. Dzień [[Myhones Ray Aktonn|Myhonesa]] nie szedł jednak lepiej po tym wydarzeniu, gdyż złapany czarownik, nieskory do rozmowy, został zmasakrowany przez rozjuszonego [[Myhones Ray Aktonn|thieflinga]], po czym jego dusza została wezwana zza grobu w celu dalszego przepytywania. [[Myhones Ray Aktonn|Myhones]] jednak nie wziął pod uwagę faktu, iż duch nie musiał przekazywać mu żadnych informacji, co uczyniło całe przedsięwzięcie stratą czasu. Na szczęście grupy [[Jesse]] okazał się chętny do pomocy, gdyż jego stosunki z kompanami oraz całością organizacji nie były aktualnie zbyt dobre, więc zaoferował wskazać drużynie drogę do interesującego ich miejsca. Naburmuszony [[Myhones Ray Aktonn|kapłan]] przyzwał duchowego rumaka Rainbow Dash, po czym, zaprzągłszy powóz, wszyscy ruszyli ku kryjówce [[Krwiopijcy|Krwiopijców]]. 

Po drodze wóz zniszczony został przez płonące demony, jednak drużyna poradziła sobie z nimi bez większych problemów. [[Jesse]] jednak, po przejęciu od jednego z diabłów zaklętej włóczni, odkrył [[...|demoniczną rękawicę na swojej dłoni]]. Jako iż nie wydawała się ona zbyt problematyczna, czwórka podróżników ruszyła ponownie ku widniejącemu na horyzoncie dworowi. 

Nagle spośród okolicznych drzew i krzewów dało się usłyszeć dźwięk gitary, co zwróciło ich uwagę. Zachowując pewną dozę ostrożności i z uwagi na dosyć późną porę, która utrudniała dokładne zidentyfikowanie źródła melodii, zakradli się w jego stronę. Gdy podeszli oni bliżej, grającym spokojną melodię okazał się uznawany za uwięzionego [[Aldakor Esku|Aldakor]], odpoczywający sobie jakby nigdy nic na kamieniu leżącym na środku polany. Zdobywszy przypadkowo piątego towarzysza, będącego jednocześnie jednym z celów wyprawy, postanowili oni rozbić w tym samym miejscu ognisko, a następnie przenocować, by rano móc kontynuować swoją dalszą wędrówkę.

>[!tip] Ciąg dalszy
>[[Fałszywy Bóg]]